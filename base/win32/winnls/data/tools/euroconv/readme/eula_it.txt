MICROSOFT WINDOWS UPDATE

CONTRATTO DI LICENZA SUPPLEMENTARE CON L’UTENTE FINALE PER IL PRODOTTO SOFTWARE MICROSOFT (“Contratto Supplementare”)

IMPORTANTE - LEGGERE CON ATTENZIONE: i componenti software del sistema operativo di Microsoft Corporation ("Microsoft") e l’eventuale documentazione "online" o elettronica ("Componenti del Sistema Operativo") sono soggetti ai termini e alle condizioni del Contratto di Licenza con l’utente finale ("Contratto") relativo alla copia del prodotto software del sistema operativo Microsoft ("Prodotto del Sistema Operativo") concessa in licenza e ai termini e alle condizioni del Contratto di Licenza supplementare. INSTALLANDO, COPIANDO O ALTRIMENTI UTILIZZANDO I COMPONENTI DEL SISTEMA OPERATIVO, L’UTENTE ACCETTA DI ESSERE VINCOLATO DAI TERMINI E DALLE CONDIZIONI DELL’APPLICABILE CONTRATTO DI LICENZA PER IL PRODOTTO DEL SISTEMA OPERATIVO E DEL PRESENTE CONTRATTO DI LICENZA SUPPLEMENTARE. QUALORA L’UTENTE NON ACCETTI TALI TERMINI E CONDIZIONI, NON SARÀ AUTORIZZATO A INSTALLARE, COPIARE O ALTRIMENTI UTILIZZARE I COMPONENTI DEL SISTEMA OPERATIVO.

NOTA: QUALORA L’UTENTE NON DISPONGA DI UNA COPIA DI LICENZA VALIDA PER QUALSIASI VERSIONE O EDIZIONE DI MICROSOFT WINDOWS 95, WINDOWS 98, WINDOWS NT 4.0, DEL SISTEMA OPERATIVO WINDOWS 2000 O DI QUALSIASI SISTEMA OPERATIVO MICROSOFT CHE SIA UN PRODOTTO SUCCESSORE RISPETTO A TALI SISTEMI OPERATIVI (ognuno dei quali è denominato “Prodotto del sistema operativo”), NON SARÀ AUTORIZZATO A INSTALLARE, COPIARE O ALTRIMENTI UTILIZZARE I COMPONENTI DEL SISTEMA OPERATIVO E NON DISPORRÀ DEI DIRITTI CONCESSI DAL PRESENTE CONTRATTO DI LICENZA SUPPLEMENTARE.

Tutti i termini in maiuscolo contenuti nel presente Contratto di Licenza Supplementare e non altrimenti definiti avranno il significato assegnato loro nell’applicabile Contratto di Licenza per il Prodotto del Sistema Operativo.

In generale. I Componenti del Sistema Operativo sono forniti da Microsoft per aggiornare, integrare o sostituire la esistente funzionalità dell’applicabile Prodotto del Sistema Operativo. Microsoft concede all’utente una licenza di utilizzo dei Componenti del Sistema Operativo in base ai termini e alle condizioni del Contratto di Licenza per il Prodotto del Sistema Operativo applicabile (da considerarsi parte integrante del presente Contratto di Licenza Supplementare salvo quanto specificato di seguito), in base ai termini e alle condizioni del presente Contratto di Licenza Supplementare e ai termini e alle condizioni di qualsiasi Contratto di Licenza aggiuntivo accluso ai Componenti del Sistema Operativo individuali (ognuno dei quali viene identificato come “Contratto di Licenza Individuale”), a condizione che si attenga a tutti i termini e condizioni. Nella misura in cui si verificasse un conflitto nei termini e nelle condizioni applicabili ai Componenti del Sistema Operativo, verrà applicato il seguente ordine di priorità: 1) i termini e le condizioni del Contratto di Licenza Individuale; 2) i termini e le condizioni del presente Contratto di Licenza Supplementare; 3) i termini e le condizioni dell’applicabile Contratto di Licenza per il Prodotto del Sistema Operativo.

Diritti e limitazioni aggiuntivi.

* L’utente potrà installare e utilizzare esclusivamente una copia dei Componenti del Sistema Operativo. Qualora l’utente disponga di copie validamente concesse in licenza dell’applicabile Prodotto del Sistema Operativo, dovrà effettuare nuovamente la connessione a questo sito e scaricare una copia aggiuntiva dei Componenti del Sistema Operativo da ogni computer che esegua l’applicabile Prodotto del Sistema Operativo.

* L’utente potrà inoltre riprodurre una copia aggiuntiva dei Componenti del Sistema Operativo esclusivamente come copia di archivio o per un’eventuale reinstallazione dei Componenti del Sistema Operativo sul medesimo computer sul quale essi erano precedentemente installati. Microsoft mantiene la titolarità, i diritti e gli interessi relativi ai Componenti del Sistema Operativo. Microsoft si riserva tutti i diritti non espressamente concessi dal presente Contratto.

* I Componenti del Sistema Operativo contengono tecnologia che consente alle applicazioni di essere condivise tra due o più computer, anche se un’applicazione è installata su di uno solo di essi. Questa tecnologia può essere utilizzata in congiunzione con tutti i prodotti Microsoft per conferenze a cui partecipano più utenti. Nel caso di applicazioni non sviluppate da Microsoft, l’utente è tenuto a consultare il relativo contratto di licenza o a contattare il licenziante al fine di determinare se la condivisione sia consentita dal licenziante.

QUALORA IL PRODOTTO DEL SISTEMA OPERATIVO SIA STATO CONCESSO IN LICENZA ALL’UTENTE DA MICROSOFT O DA UNA DELLE SUE FILIALI, L’EVENTUALE GARANZIA LIMITATA INCLUSA NELL’APPLICABILE CONTRATTO DI LICENZA PER IL PRODOTTO DEL SISTEMA OPERATIVO SI APPLICA AI COMPONENTI DEL SISTEMA OPERATIVO, A CONDIZIONE CHE QUESTI SIANO STATI RICEVUTI IN LICENZA ENTRO IL PERIODO DI VALIDITÀ DELLA GARANZIA LIMITATA DELL’APPLICABILE CONTRATTO DI LICENZA PER IL PRODOTTO DEL SISTEMA OPERATIVO. TUTTAVIA, IL PRESENTE CONTRATTO DI LICENZA SUPPLEMENTARE NON ESTENDE IL PERIODO DI VALIDITÀ DELLA GARANZIA LIMITATA.

QUALORA IL PRODOTTO DEL SISTEMA OPERATIVO SIA STATO CONCESSO IN LICENZA DA UNA PERSONA FISICA O GIURIDICA DIVERSA DA MICROSOFT O DA UNA DELLE SUE FILIALI, MICROSOFT NON RICONOSCE ALCUNA GARANZIA RELATIVAMENTE AI COMPONENTI DEL SISTEMA OPERATIVO, COME INDICATO DI SEGUITO.

ESCLUSIONE DI GARANZIE. NELLA MISURA MASSIMA CONSENTITA DALLA LEGGE IN VIGORE, MICROSOFT E I SUOI FORNITORI FORNISCONO ALL’UTENTE I COMPONENTI DEL SISTEMA OPERATIVO ED EVENTUALI SERVIZI DI SUPPORTO RELATIVI AI COMPONENTI DEL SISTEMA OPERATIVO ("I SERVIZI DI SUPPORTO") "COSÌ COME SONO" E CON I POSSIBILI DIFETTI. RELATIVAMENTE AI COMPONENTI DEL SISTEMA OPERATIVO E AI SERVIZI DI SUPPORTO TECNICO, MICROSOFT E I SUOI FORNITORI NON FORNISCONO ALCUNA GARANZIA O DICHIARAZIONE, ESPRESSA, IMPLICITA O DI LEGGE, COMPRESE, IN VIA ESEMPLIFICATIVA, EVENTUALI GARANZIE O CONDIZIONI RELATIVE A: COMMERCIABILITÀ, IDONEITÀ PER UNO SCOPO SPECIFICO, ASSENZA DI VIRUS, ACCURATEZZA O ESAUSTIVITÀ, RISULTATI E MANCANZA DI NEGLIGENZA O DI PERIZIA IN RIFERIMENTO AL PRODOTTO E ALL’ERRATA O MANCATA FORNITURA DEI SERVIZI DI SUPPORTO. INOLTRE NON ESISTE ALCUNA GARANZIA O CONDIZIONE DI TITOLARITÀ, DI POSSESSO PACIFICO, DI CORRISPONDENZA ALLA DESCRIZIONE O DI NON VIOLAZIONE DI DIRITTI ALTRUI. IL RISCHIO DERIVANTE DALL’UTILIZZO O DALLE PRESTAZIONI DEI COMPONENTI DEL SISTEMA OPERATIVO E DEI SERVIZI DI SUPPORTO È INTERAMENTE A CARICO DELL’UTENTE.

ESCLUSIONE DI RESPONSABILITÀ PER DANNI INCIDENTALI, INDIRETTI E DI ALTRO TIPO. NELLA MISURA MASSIMA CONSENTITA DALLA LEGGE IN VIGORE, IN NESSUN CASO MICROSOFT O I SUOI FORNITORI SARANNO RESPONSABILI PER DANNI SPECIALI, INCIDENTALI, INDIRETTI, MORALI O CONSEQUENZIALI DI QUALSIASI TIPO (COMPRESI, MA NON LIMITATAMENTE A, DANNI PER: MANCATO GUADAGNO, PERDITA DI INFORMAZIONI CONFIDENZIALI O DI ALTRO TIPO, INTERRUZIONE DELL’ATTIVITÀ, DANNI FISICI, PERDITA DI PRIVACY, OMISSIONE DI RISPETTO DI OBBLIGHI - INCLUSO QUELLO DI COMPORTARSI IN BUONA FEDE O CON RAGIONEVOLE DILIGENZA - NEGLIGENZA O ALTRE PERDITE ECONOMICHE) DERIVANTI DALL’UTILIZZO O DALL’INCAPACITÀ DI UTILIZZARE I COMPONENTI DEL SISTEMA OPERATIVO O I SERVIZI DI SUPPORTO O DALLA FORNITURA O DALLA MANCATA FORNITURA DEI SERVIZI DI SUPPORTO O, COMUNQUE, IN RELAZIONE AL PRESENTE CONTRATTO DI LICENZA SUPPLEMENTARE, ANCHE QUALORA MICROSOFT O I SUOI FORNITORI FOSSERO STATI AVVISATI DELLA POSSIBILITÀ DEL VERIFICARSI DI TALI DANNI. 

LIMITAZIONE DI RESPONSABILITÀ E RIMEDI DELL’UTENTE. NONOSTANTE EVENTUALI DANNI IN CUI, PER QUALSIASI MOTIVO, POTRÀ INCORRERE L’UTENTE (INCLUSI, IN VIA ESEMPLIFICATIVA, I DANNI DI CUI SOPRA E OGNI TIPO DI DANNO DIRETTO O GENERALE), LA RESPONSABILITÀ COMPLESSIVA DI MICROSOFT E DEI SUOI FORNITORI E L’UNICO RIMEDIO DELL’UTENTE, PER QUANTO ATTIENE UN EVENTUALE RISARCIMENTO, IN BASE A QUESTO CONTRATTO DI LICENZA SUPPLEMENTARE, SARANNO LIMITATI AI DANNI EFFETTIVI RIPORTATI DALL’UTENTE BASATI SULLA RAGIONEVOLE BUONA FEDE E NON POTRANNO COMUNQUE ECCEDERE IL MAGGIOR IMPORTO TRA QUELLO PAGATO DALL’UTENTE PER I COMPONENTI DEL SISTEMA OPERATIVO E LA SOMMA DI CINQUE DOLLARI (US$ 5). LE SUDDETTE LIMITAZIONI, ESCLUSIONI E DICHIARAZIONI DI NON RESPONSABILITÀ SONO APPLICABILI NELLA MISURA MASSIMA CONSENTITA DALLA LEGGE IN VIGORE, ANCHE QUALORA IL RIMEDIO NON RAGGIUNGA IL SUO SCOPO ESSENZIALE.

