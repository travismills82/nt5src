MICROSOFT WINDOWS UPDATE

AANVULLENDE GEBRUIKSRECHTOVEREENKOMST VOOR MICROSOFT-SOFTWARE ("Aanvullende Overeenkomst")

BELANGRIJK: LEES DIT ZORGVULDIG DOOR - Deze onderdelen van het besturingssysteem van Microsoft Corporation ("Microsoft"), inclusief eventuele "on line" of elektronische documentatie ("Besturingssysteemonderdelen"), zijn onderworpen aan de bepalingen van de overeenkomst volgens welke u het toepasselijke Microsoft-besturingssysteemproduct dat hierna wordt beschreven, in licentie hebt gekregen ( "Gebruiksrechtovereenkomst" of "Overeenkomst") en aan de bepalingen van deze Aanvullende Overeenkomst. DOOR DE BESTURINGSSYSTEEMONDERDELEN TE INSTALLEREN, TE KOPIËREN OF ANDERSZINS TE GEBRUIKEN, STEMT U ERMEE IN AAN DE BEPALINGEN VAN DE OVEREENKOMST AANGAANDE HET TOEPASSELIJKE BESTURINGSSYSTEEMPRODUCT EN VAN DEZE AANVULLENDE OVEREENKOMST GEBONDEN TE ZIJN. INDIEN U NIET INSTEMT MET DEZE BEPALINGEN, MAG U DE BESTURINGSSYSTEEMONDERDELEN NIET INSTALLEREN, KOPIËREN OF GEBRUIKEN.

OPMERKING: INDIEN U NIET BESCHIKT OVER EEN EXEMPLAAR MET GELDIGE LICENTIE VAN ENIGE VERSIE OF UITGAVE VAN HET BESTURINGSSYSTEEM MICROSOFT WINDOWS 95, WINDOWS 98, WINDOWS NT 4.0, WINDOWS 2000 OF VAN ENIG BESTURINGSSYSTEEM VAN MICROSOFT DAT EEN OPVOLGER IS VAN EEN VAN DE GENOEMDE BESTURINGSSYSTEMEN (elk een "Besturingssysteemproduct"), BENT U NIET GERECHTIGD DE BESTURINGSSYSTEEMONDERDELEN TE INSTALLEREN, TE KOPIËREN OF ANDERSZINS TE GEBRUIKEN EN KUNT U AAN DEZE AANVULLENDE OVEREENKOMST GEEN RECHTEN ONTLENEN.

Termen in hoofdletters in deze Aanvullende Overeenkomst die hier niet anderszins zijn gedefinieerd, hebben dezelfde betekenis als gedefinieerd in de Overeenkomst van het toepasselijke Besturingssysteemproduct.

Algemeen. De Besturingssysteemonderdelen worden door Microsoft aan u verstrekt om bestaande functionaliteit van het toepasselijke Besturingssysteemproduct bij te werken, aan te vullen of te vervangen. Microsoft verleent u een gebruiksrecht op de Besturingssysteemonderdelen krachtens de bepalingen van de Overeenkomst voor het toepasselijke Besturingssysteemproduct (die hierbij door verwijzing zijn inbegrepen, met uitzondering van het hieronder bepaalde), de bepalingen die zijn uiteengezet in deze Aanvullende Overeenkomst en de bepalingen van een eventuele aanvullende gebruiksrechtovereenkomst die bij de afzonderlijke Besturingssysteemonderdelen is meegeleverd (elk een "Afzonderlijke Overeenkomst"), op voorwaarde dat u al deze bepalingen naleeft. Voor zover er sprake is van een tegenstrijdigheid in een van deze bepalingen met betrekking tot de Besturingssysteemonderdelen, is de volgende hiërarchie van toepassing: 1) de bepalingen van de Afzonderlijke Overeenkomst; 2) de bepalingen in deze Aanvullende Overeenkomst; en 3) de bepalingen van de Overeenkomst van het desbetreffende Besturingssysteemproduct.

Aanvullende rechten en beperkingen. 

* U mag uitsluitend één exemplaar van de Besturingssysteemonderdelen installeren en gebruiken. Indien u beschikt over meerdere exemplaren met geldige licentie van het desbetreffende Besturingssysteemproduct, dient u opnieuw naar deze site te gaan en een aanvullend exemplaar van de Besturingssysteemonderdelen te downloaden vanaf iedere computer waarop het desbetreffende Besturinssysteemproduct wordt uitgevoerd. 

* U mag tevens één aanvullend exemplaar van de Besturingssysteemonderdelen maken, uitsluitend voor archiveringsdoeleinden of voor het opnieuw installeren van de Besturingssysteemonderdelen op dezelfde computer als waarop de Besturingssysteemonderdelen eerder waren geïnstalleerd. Microsoft behoudt alle rechten op, de eigendom van en belangen in de Besturingssysteemonderdelen. Alle rechten die niet expliciet worden verleend, berusten bij Microsoft.

* De Besturingssysteemonderdelen kunnen technologie bevatten waarmee toepassingen op meerdere computers kunnen worden gedeeld, ook als een toepassing op slechts één van de computers is geïnstalleerd. U mag deze technologie in combinatie met alle Microsoft-toepassingsproducten gebruiken voor conferentiedoeleinden. Voor niet-Microsoft-toepassingen geldt dat u de bijbehorende gebruiksrechtovereenkomst doorneemt of contact opneemt met de licentiegever om vast te stellen of het gemeenschappelijk gebruik van toepassingen door de licentiegever is toegestaan.

INDIEN HET TOEPASSELIJKE BESTURINGSSYSTEEMPRODUCT AAN U IN LICENTIE IS GEGEVEN DOOR MICROSOFT OF DOOR EEN VAN HAAR 100% DOCHTERONDERNEMINGEN, IS DE BEPERKTE GARANTIE (INDIEN AANWEZIG) DIE IN DE OVEREENKOMST VAN HET TOEPASSELIJKE BESTURINGSSYSTEEMPRODUCT IS OPGENOMEN, VAN TOEPASSING OP DE BESTURINGSSYSTEEMONDERDELEN MITS DE BESTURINGSSYSTEEMONDERDELEN DOOR U IN LICENTIE ZIJN GENOMEN BINNEN DE TERMIJN VAN DE BEPERKTE GARANTIE IN DE OVEREENKOMST VNA HET TOEPASSELIJKE BESTURINGSSYSTEEMPRODUCT. DEZE AANVULLENDE OVEREENKOMST VERLENGT ECHTER DE TERMIJN VAN DE BEPERKTE GARANTIE NIET.

INDIEN HET TOEPASSELIJKE BESTURINGSSYSTEEMPRODUCT AAN U IN LICENTIE IS GEGEVEN DOOR EEN ANDERE ENTITEIT DAN MICROSOFT OF EEN VAN HAAR 100% DOCHTERONDERNEMINGEN, WIJST MICROSOFT ALLE GARANTIES MET BETREKKING TOT DE BESTURINGSSYSTEEMONDERDELEN ALS VOLGT AF:

AFWIJZING VAN GARANTIES. VOOR ZOVER MAXIMAAL IS TOEGESTAAN DOOR TOEPASSELIJK RECHT, VERSTREKKEN MICROSOFT EN HAAR LEVERANCIERS AAN U DE BESTURINGSSYSTEEMONDERDELEN EN (INDIEN AANWEZIG) ALLE PRODUCTONDERSTEUNING DIE BETREKKING HEEFT OP DE BESTURINGSSYSTEEMONDERDELEN ("PRODUCTONDERSTEUNING") IN DE HUIDIGE STAAT EN MET ALLE AANWEZIGE FOUTEN; EN MICROSOFT EN HAAR LEVERANCIERS WIJZEN HIERDOOR ALLE GARANTIES EN VOORWAARDEN MET BETREKKING TOT DE BESTURINGSSYSTEEMONDERDELEN EN PRODUCTONDERSTEUNING VAN DE HAND, HETZIJ UITDRUKKELIJK, HETZIJ IMPLICIET, HETZIJ WETTELIJK BEPAALD, DAARONDER MEDE BEGREPEN MAAR NIET BEPERKT TOT ENIGE GARANTIES, VERPLICHTINGEN OF VOORWAARDEN (INDIEN AANWEZIG) BETREFFENDE: VERKOOPBAARHEID, GESCHIKTHEID VOOR EEN BEPAALD DOEL, AFWEZIGHEID VAN VIRUSSEN, NAUWKEURIGHEID OF VOLLEDIGHEID VAN REACTIES, RESULTATEN, PROFESSIONELE INSPANNING EN AFWEZIGHEID VAN NALATIGHEID . EVENMIN IS ER EEN GARANTIE, VERPLICHTING OF VOORWAARDE MET BETREKKING TOT DE EIGENDOM, ONGESTOORDE WERKING, ONGESTOORD BEZIT, OVEREENKOMSTIGHEID MET DE BESCHRIJVING OF NIET-INBREUKMAKEND KARAKTER. HET VOLLEDIGE RISICO VOORTKOMENDE UIT HET GEBRUIK OF DE WERKING VAN DE BESTURINGSSYSTEEMONDERDELEN EN EVENTUELE PRODUCTONDERSTEUNING BERUST BIJ U.

UITSLUITING VAN INCIDENTELE, INDIRECTE EN BEPAALDE ANDERE SCHADE. VOOR ZOVER MAXIMAAL IS TOEGESTAAN DOOR TOEPASSELIJK RECHT, ZULLEN MICROSOFT OF HAAR LEVERANCIERS IN GEEN ENKEL GEVAL AANSPRAKELIJK ZIJN VOOR ENIGE SPECIALE, INCIDENTELE OF INDIRECTE SCHADE HOE DAN OOK (DAARONDER MEDE BEGREPEN MAAR NIET BEPERKT TOT SCHADE ALS GEVOLG VAN: WINSTDERVING, VERLIES VAN VERTROUWELIJKE OF ANDERE INFORMATIE, BEDRIJFSONDERBREKING, LICHAMELIJK LETSEL, INBREUK OP PRIVACY, HET NIET VOLDOEN AAN ENIGE VERPLICHTING (DAARONDER MEDE BEGREPEN GOEDE TROUW OF REDELIJKE ZORG), NALATIGHEID EN ENIG ANDER FINANCIEEL VERLIES OF VERLIES VAN ENIGE ANDERE AARD, ALS GEVOLG VAN OF OP ENIGERLEI WIJZE BETREKKING HEBBEND OP HET GEBRUIK OF HET NIET KUNNEN GEBRUIKEN VAN DE BESTURINGSSYSTEEMONDERDELEN OF DE PRODUCTONDERSTEUNING, OF ALS GEVOLG VAN HET VERSTREKKEN OF NIET VERSTREKKEN VAN PRODUCTONDERSTEUNING, OF ANDERSZINS VOLGENS OF IN VERBAND MET ENIGE BEPALING VAN DEZE AANVULLENDE OVEREENKOMST, ZELFS INDIEN MICROSOFT OF EEN LEVERANCIER OP DE HOOGTE IS GESTELD VAN DE MOGELIJKHEID VAN DIE SCHADE. 

BEPERKING VAN AANSPRAKELIJKHEID EN RECHTSMIDDELEN. NIETTEGENSTAANDE ENIGE SCHADE DIE U MOGELIJK DOOR WELKE OORZAAK DAN OOK ZOU KUNNEN LIJDEN (INCLUSIEF, MAAR NIET BEPERKT TOT, ALLE SOORTEN SCHADE DIE HIERBOVEN ZIJN GENOEMD EN ALLE DIRECTE OF ALGEMENE SCHADE), ZAL DE GEHELE AANSPRAKELIJKHEID VAN MICROSOFT EN IEDER VAN HAAR LEVERANCIERS OP GROND VAN ENIGE BEPALING IN DEZE AANVULLENDE OVEREENKOMST EN UW ENIGE RECHTSMIDDEL MET BETREKKING TOT AL HET VOORGAANDE ZIJN BEPERKT TOT DE FEITELIJK DOOR U GELEDEN SCHADE OP BASIS VAN REDELIJK VERTROUWEN, MET EEN MINIMUM VAN VIJF DOLLAR (U.S. $5,00) EN EEN MAXIMUM VAN HET FEITELIJK DOOR U BETAALDE BEDRAG VOOR DE BESTURINGSSYSTEEMONDERDELEN. DE VOORNOEMDE BEPERKINGEN, UITSLUITINGEN EN AFWIJZINGEN ZIJN VAN TOEPASSING VOOR ZOVER IS TOEGESTAAN DOOR TOEPASSELIJK RECHT, OOK INDIEN ENIG RECHTSMIDDEL NIET AAN HET ESSENTIËLE DOEL BEANTWOORDT.

